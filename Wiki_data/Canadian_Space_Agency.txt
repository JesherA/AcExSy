
<doc id="1427813" url="https://nl.wikipedia.org/wiki?curid=1427813" title="Canadian Space Agency">
Canadian Space Agency

Het Canadian Space Agency (afgekort CSA; Frans: agence spatiale canadienne of ASC; Nederlands: Canadese ruimtevaartagentschap), is de ruimtevaartorganisatie van Canada en is opgericht op 14 december 1989 door de Canadese overheid.
Het hoofdkantoor is gevestigd in het "John H. Chapman Space Centre" in Saint-Hubert, Quebec. Ook staan er kantoren bij het "David Florida Laboratory" in Ottawa, Ontario, en een aantal kleinere kantoren in Washington, D.C., Parijs, Cape Canaveral, Florida, en Houston, Texas.
Het CSA is een kleine ruimtevaartorganisatie met 575 personeelsleden en 100 studenten en vakantiewerkers. Hiervan is het grootste deel werkzaam bij het "Chapman Centre".
Het CSA heeft een robotarm gemaakt voor de Spaceshuttle van de NASA: de "Canadarm"; en ook heeft het CSA een robotarm "Canadarm2" en de rest van het Mobile Servicing System voor het ISS gemaakt.
In 2019 besloot premier Trudeau dat het CSA minimaal 24 jaar bijdraagt aan NASAâ€™s Lunar Gateway-programma waarbij een permanent bemande maanbasis tot stand moet komen.
Canadezen in de ruimte.
Er zijn negen Canadezen in de ruimte geweest in 17 missies.

