
<doc id="208682" url="https://nl.wikipedia.org/wiki?curid=208682" title="American Broadcasting Company">
American Broadcasting Company

American Broadcasting Company (ABC) is een Amerikaans televisie- en radiobedrijf dat sinds 1996 in handen is van The Walt Disney Company. Het is een van de drie grootste televisienetwerken uit de Verenigde Staten en staat bekend om het beroemde ABC Circles-logo, ontworpen door Paul Rand.
Geschiedenis.
ABC ontstond in 1945 na een ingreep van de Federal Communications Commission in de Amerikaanse radiomarkt. NBC moest een van zijn radionetwerken opgeven en stond toen NBC Blue af, om NBC Red zelf te houden. NBC Blue werd na de spin-off hernoemd tot ABC. Op 19 april 1948 verzorgde ABC vanuit New York zijn eerste televisie-uitzending. In het begin van het televisietijdperk had ABC een slechte concurrentiepositie ten opzichte van de andere netwerken als NBC en CBS. Na een fusie met United Paramount Theatres veranderde dit langzamerhand. Tegenwoordig wordt zij over het algemeen als gelijkwaardig gezien aan de andere twee.

