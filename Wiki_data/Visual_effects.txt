
<doc id="5417598" url="https://nl.wikipedia.org/wiki?curid=5417598" title="Visual effects">
Visual effects

Visual effects (VFX) of visuele effecten is het aanpassen of het maken van foto- of videobeelden los van de normale liveaction-opnames voor een film of televisieserie. 
Het doel van "visual effects" is het op fotorealistische wijze samenvoegen van de liveaction-beelden met gecreëerde of los opgenomen beelden. Voordat dit met computers kon worden gedaan, gebeurde dit veelal door optische trucs in de camera. Tegenwoordig verwijst de term "visual effects" naar het met een computer op realistische wijze samenvoegen van beelden. De term speciale effecten of "special effects" wordt gebruikt om te verwijzen naar de live op de set gecreëerde effecten. 
"Visual effects" worden zeer breed in gezet, voor zeer kleine aanpassingen zoals het verwijderen van een microfoon die per ongeluk in beeld kwam tot het creëren van veldslagen in fantasiewerelden. Het maken van "visual effects" is een stap in de productie van een film of serie die onder de postproductie valt.
Nederland.
In 2015 werd de Nederlandse Vereniging van Visual Effects Professionals (NVX) opgericht. Dit is een vereniging voor mensen die professioneel werkzaam zijn in de "visual effects"-industrie.
Op de Nederlandse Filmacademie is visual effects een van de negen hoofdrichtingen waarin studenten worden opgeleid.
Enkele Nederlandse "visual effects"-bedrijven zijn:

