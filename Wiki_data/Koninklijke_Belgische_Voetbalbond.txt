
<doc id="207787" url="https://nl.wikipedia.org/wiki?curid=207787" title="Koninklijke Belgische Voetbalbond">
Koninklijke Belgische Voetbalbond

De Koninklijke Belgische Voetbalbond (Frans: "Union Royale Belge des Sociétés de Football-Association", Duits: "Königlicher Belgischer Fußballverband", Engels: "Royal Belgian Football Association") is een Belgische voetbalbond.
Geschiedenis.
De bond werd in 1895 opgericht als Union Belge des Sociétés de Sports Athlétiques, een vereniging voor zowel voetbal, wielrennen als atletiek. In 1912 splitste de voetbalafdeling zich af. De naam werd gewijzigd in "Union Belge des Sociétés de Football-Association" (UBSFA). Vanaf 1913 gebruikte de bond ook de Nederlandstalige naam "Belgische Voetbalbond" (BVB). Na het verkrijgen van het predicaat "koninklijk" in 1920 zijn de huidige namen in gebruik.
De KBVB was medeoprichter van zowel de FIFA in 1904 als de UEFA in 1954.
Kampioenschappen.
De KBVB organiseerde zijn eerste officiële voetbalkampioenschap in het seizoen 1895/96, de eerste Belgische bekercompetitie werd in 1911/12 ingericht.
De KBVB organiseert de volgende competities:
Competities in de lagere afdelingen worden georganiseerd door Voetbal Vlaanderen en de ACFF. Daarnaast organiseert de KBVB ook competities in het zaal- en strandvoetbal.
De KBVB is ook verantwoordelijk voor de organisatie rond de nationale voetbalelftallen:
Archief.
Sinds 2009 bewaart het Algemeen Rijksarchief het archief van de Belgische Voetbalbond. Het archief van de Belgische voetbalbond bevat onder meer clubdossiers en juridische stukken, maar ook duizenden foto’s en honderden affiches. Ook alle edities van het door de KBVB uitgegeven tijdschrift Sportleven bevinden zich in het archief.

