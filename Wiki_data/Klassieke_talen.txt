
<doc id="128586" url="https://nl.wikipedia.org/wiki?curid=128586" title="Klassieke talen">
Klassieke talen

De klassieke talen, ook oude talen genoemd, zijn in de taaltypologie een selecte groep natuurlijke talen die een zeer rijke en oude literaire traditie kennen. Gewoonlijk bedoelt men met "klassieke talen" Latijn en Grieks. Klassieke filologie is de studie van Grieks en Latijn tegen een achtergrond van de geschiedenis, kunst en archeologie van de oudheid.
Om tot de klassieke talen gerekend te kunnen worden moet een taal vandaag de dag aan de volgende criteria voldoen:
Het begrip 'klassiek'.
Het begrip "klassiek" (van "classis", vermogensklasse) is in de taal- en letterkunde aan schrijfstijl gerelateerd: een klassieke taal voldoet aan de grammaticale en lexicale normen van een of meer erkende cultuurdragers. Met klassieke taal wordt vaak het stadium bedoeld waarin de taal haar hoogtepunt bereikte, voordat ze weer degenereerde (cf. "klassiek Latijn" en "klassiek Sanskriet"). Een voorbeeld is het Ciceroniaanse Latijn of dat van Julius Caesar. De grammatica van Pāṇini is de norm voor het Sanskriet, de taal van de Thora voor het Hebreeuws, de taal van Plato voor het Grieks. In het Sanskriet staat "klassiek Sanskriet" als tegenstelling tot het "Vedisch Sanskriet", waarin de grote heilige boeken werden geschreven, lang voor de standaardisering van Pāṇini.
Het gebruik van het begrip "klassiek" in deze zin is nogal subjectief; in feite betreft het hier een kwestie van smaak en prestige.
Voorbeelden.
Er zijn maar weinig talen die volgens deze definitie voor het predicaat "klassiek" in aanmerking komen. Traditioneel worden het Latijn en Oudgrieks in ieder geval tot de klassieke talen gerekend. De gebruikelijke studierichting 'Klassieke Talen' aan de Nederlandse universiteiten behelst alleen deze twee talen en wordt daarom ook wel "Griekse en Latijnse Taal en Cultuur" genoemd; iemand die deze twee talen heeft gestudeerd wordt een "classicus" genoemd. Er zijn echter veel mensen die talen als Sanskriet, Hebreeuws en Arabisch ook tot de klassieke talen rekenen. In het vroegere ASO-onderwijs in Vlaanderen werd nog weleens verwezen naar de Poësis en de Rhetorica als derdegraadsklassen met Latijn en Grieks; hoewel deze termen net als de benaming humaniora de laatste tijd wat uit de mode zijn geraakt.
Onder deze uitgebreide lijst worden de volgende talen gerekend:
Verwante begrippen.
Een klassieke taal is meestal een dode taal. Uitzonderingen zijn het Arabisch en Hebreeuws (beide Semitische talen), mits deze talen inderdaad als klassiek worden beschouwd.

