
<doc id="2099948" url="https://nl.wikipedia.org/wiki?curid=2099948" title="Marvel Cinematic Universe">
Marvel Cinematic Universe

Het Marvel Cinematic Universe (afgekort MCU, te vertalen als "Marvels cinematisch universum") is de overkoepelende term voor een groeiend aantal live-action-verfilmingen en -series van strips van Marvel Comics, die zich allemaal afspelen binnen hetzelfde fictieve universum. De filmreeks bracht ruim 22 miljard Amerikaanse dollar op en staat daarmee op de eerste plaats in de lijst van succesvolste filmreeksen. Dit was de eerste filmreeks die meer dan 10 miljard dollar opbracht, in 2019 bracht het als eerste filmreeks meer dan 20 miljard Amerikaanse dollar op. Alle films en series zijn afkomstig van producent Kevin Feige.
Achtergrond.
De films binnen het Marvel Cinematic Universe zijn allemaal geproduceerd door Marvel Comics zelf via Marvel Studios en kennen, overeenkomstig aan de stripwereld van Marvel, een verbondenheid die voornamelijk tot uiting komt doordat gebeurtenissen in de ene film van invloed zijn op andere films. In 2009 refereerde Kevin Feige, president van Marvel Studios, voor het eerst naar dit gedeelde universum als "Marvel Cinema Universe". Later veranderde dit in "Marvel Cinematic Universe".
De eerste films in het Marvel Cinematic Universe werden uitgebracht door Paramount Pictures. Vanaf nam Walt Disney Pictures deze rol op zich, als gevolg van de overname van Marvel door The Walt Disney Company. Gaandeweg, mede mogelijk gemaakt door het succes van de films, werd de mate van verbondenheid uitgebreid en na verloop van tijd kon er steeds meer gesproken worden van een groter geheel waar de afzonderlijke films deel van uitmaken. Naast de diverse verhaallijnen van de films kwam er dienovereenkomstig ook een overkoepelende verhaallijn waar alle films, series en strips deel van uitmaken.
De films binnen het MCU zijn op meerdere manieren met elkaar verbonden.
"Iron Man", de eerste zelfstandig geproduceerde film van Marvel Studios, eindigt met een bonusscène na de aftiteling met daarin Samuel L. Jackson als Nick Fury. Volgens regisseur Jon Favreau werd dit gedaan als extraatje voor kijkers die goed op zaten te letten. Captain America’s schild was eveneens zichtbaar in de film. Dit was een grapje van de medewerkers van Industrial Light and Magic, maar de producers besloten het erin te laten. Robert Downey jr., die de rol van Iron Man vertolkte, maakte vervolgens een cameo in de volgende film, "The Incredible Hulk". Captain America is zelf even te zien in deze film, bevroren in ijs. Deze scène staat echter alleen op de dvd van de film.
Daarmee was de trend gezet en werd besloten om de films van Marvel Studios nauwer met elkaar te verbinden om zo een groot fictief universum te maken op dezelfde manier als in de stripverhalen; via losse verhalen die elk op zichzelf bekeken kunnen worden, maar die via onderlinge connecties en referenties ook op elkaar aansluiten. "Iron Man 2" ging dus verder op deze ingeslagen weg. In deze film werd wederom Captain America’s schild gezien, en in een bonusscène wordt vermeld dat Mjolnir, de hamer van Thor, is gevonden. Tevens komt Nick Fury weer in deze film voor; hij kijkt naar een reportage over de verwoestingen die de Hulk heeft aangericht.
Clark Gregg, die in "Iron Man" een kleine rol heeft als agent Coulson, vertolkte deze rol ook in "Thor" en "The Avengers". Jackson vertolkte opnieuw de rol van Nick Fury in "". In 2012 kwamen Iron Man, de Hulk, Thor, Captain America, Black Widow en Hawkeye vervolgens allemaal samen in een verfilming van "The Avengers".
Marvel kondigde aan na "The Avengers" een nieuwe start te nemen met het tweede deel (2013-2015) van de filmsaga. Hierin kwamen zowel Iron Man, Thor en Captain America weer aan bod. Er werd ook een film gemaakt van Ant-Man en Guardians of the Galaxy.
In de derde fase (2016-2019) werden Doctor Strange, Black Panther en Captain Marvel geïntroduceerd. Ook kroop Hope van Dyne in het pak van The Wasp. Na lang speculeren door fans over plannen om Spider-Man ook deel te laten uitmaken van de films, kondigde Marvel op 10 februari 2015 aan dat zij een akkoord hadden bereikt met Sony Pictures. Spider-Man werd geïntroduceerd in de MCU in "", en kreeg vervolgens zijn eigen MCU-films. De grootste overkoepelende verhaallijn gedurende de eerste drie fases is die van Thanos. Die probeert de zes "Infinity Stones" te verzamelen en zo de helft van het leven in het universum uit te roeien. De 23 films vormen samen de "Infinity Saga".
Inmiddels is Fase 4 (2021-) gestart, die bestaat uit zowel films als een reeks televisieseries op het nieuwe streamingplatform Disney+. In de films keren onder andere Thor, Black Widow, Spider-Man en Doctor Strange terug en worden nieuwe helden geïntroduceerd, zoals Shang-Chi en de Eternals. In de Disney+ series zien we meer van onder andere Hawkeye, Vision, Scarlet Witch, Loki, Falcon, Winter Soldier en War Machine terug. Daarnaast krijgen de nieuwe personages Ms. Marvel, Moon Knight, She-Hulk en Ironheart een eigen serie, waarna zij ook in de filmreeks zullen verschijnen.
Zoals in alle Marvelfilms, verschijnt ook in het Marvel Cinematic Universe Stan Lee in iedere film. Zijn cameo's waren lange tijd onderwerp van speculatie over de mogelijkheid dat hij een Marvelpersonage zou vertolken binnen het Marvel Cinematic Universe. Met name Uatu werd gezien als een mogelijkheid. Lee ontkende dit echter in september 2014 op een stripconventie in San Antonio, (Texas). Zijn laatste cameo, opgenomen voor Lee's overlijden in 2018, was te zien in "Avengers: Endgame".
Televisieseries.
Hieronder een lijst met series die speciaal voor verschillende zenders en online platformen zijn ontwikkeld. Hoewel de series zich allen in dezelfde filmwereld afspelen is er tot heden amper een overlapping geweest tussen de series met de films. Alleen de Disney+ series zijn tot nu direct verbonden met de dezelfde filmwereld.
WandaVision op Disney+ is de start van fase 4 in het Marvel Cinematic Universe.
Korte films.
In augustus 2011 maakte Marvel de productie van enkele direct-naar-video-korte films bekend genaamd de "Marvel One-Shots".
De gehele lijst is als volgt:
De eerste, "Marvel One-Shot: The Consultant", werd uitgebracht als bonus op de dvd-uitgaven van "Thor". Deze One-Shot overlapt met de after-credit scene van The Incredible Hulk.
Een tweede, "Marvel One-Shot: A Funny Thing Happened on the Way to Thor’s Hammer", werd uitgebracht tezamen met "".Deze eerste twee korte films focussen op het personage Phil Coulson.
"Item 47", zit als bonus bij de Blu-Ray uitgave van "The Avengers". Deze short gaat over een crimineel koppel dat hun handen weten te krijgen op een buitenaards wapen na de gebeurtenissen van de invasie in de film "The Avengers".
"Agent Carter" zit als bonus bij de Blu-Ray uitgave van "Iron Man 3" en beschrijft een deel van het leven van Peggy Carter, de vrouw waar Captain America gevoelens voor heeft tijdens de gebeurtenissen in "". Deze One-Shot werd later uitgebreid tot een gehele serie onder dezelfde naam: "Agent Carter".
"All Hail The King" gaat over de slechterik Mandarin na de gebeurtenissen van "Iron Man 3". Aangezien een groot deel van de stripboekliefhebbers niet blij waren met de vertoning van De Manderin op deze manier, heeft Marvel Studios geprobeerd ze voldoening te geven met deze One-Shot, die de Manderin zoals hij in de stripboeken wordt weergegeven een mogelijke introductie geven in de Cinematic Universe. "Peter's To-Do List" gaat over Peter Parker/Spider-Man die zich klaarmaakt voor zijn trip naar Europa in "". Dit is het eerste One-Shot sinds Thor The Dark World in 2013.
Strips.
In november 2010 maakte Joe Quesada bekend het Marvel Cinematic Universe te willen omzetten naar een stripreeks. Kevin Feige is betrokken bij de productie van deze strips.

