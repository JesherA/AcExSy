
<doc id="48272" url="https://nl.wikipedia.org/wiki?curid=48272" title="Koninklijke Nederlandse Voetbalbond">
Koninklijke Nederlandse Voetbalbond

De Koninklijke Nederlandse Voetbalbond (KNVB) is de Nederlandse voetbalbond. De bond werd op 8 december 1889 opgericht. Onder de KNVB vallen de sporten voetbal inclusief de varianten zaalvoetbal, strandvoetbal, straatvoetbal, schoolvoetbal, 45+-voetbal (senioren) en G-voetbal (voetballers met een lichamelijke en/of verstandelijke beperking).
De KNVB organiseert landelijke competities, bekertoernooien en evenementen, coördineert de nationale elftallen en beheert de bedrijfstak voetbal. Verder participeert de bond in maatschappelijke projecten.
Historie.
In 1889 werd de Nederlandsche Voetbal en Athletiek Bond (NVAB) gesticht. Zijn doelstelling was het bevorderen van en het algemene bekendheid geven aan het Voetbalspel en de Athletische spelen in Nederland. Het was een initiatief van Pim Mulier, de oprichter van de Haarlemse Football Club en latere erevoorzitter van die club en van de KNVB.
Bij de oprichting waren de volgende clubs betrokken:
Reeds bij de oprichting ontstond discussie over het in de bond opnemen van de atletiek. Dit had echter de persoonlijke voorkeur van Pim Mulier, die zelf een fervent beoefenaar van deze sport was. In 1895 werd in een algemene vergadering besloten dat de atletiek niet langer onderdeel van de bond uit zou maken. De naam werd gewijzigd in Nederlandse Voetbalbond (NVB). In 1929, 40 jaar na oprichting van de NVAB, kreeg de NVB het predicaat Koninklijk, waarmee de naam veranderde in Koninklijke Nederlandse Voetbalbond, ofwel KNVB.
In 1904 was de KNVB een van de zeven nationale bonden die betrokken was bij de oprichting van de FIFA, de wereldvoetbalbond.
Nederlands elftal.
De KNVB is ook het instituut dat het Nederlands Elftal en alle nationale jeugd- en amateurelftallen onder zich heeft. De bondscoach is in dienst van de KNVB, de spelers worden door de KNVB uitgenodigd.
Georganiseerde competities.
Bij de mannen is de voetbalcompetitie voor de eerste elftallen (standaardelftallen) van een club in het seizoen 2016/17 als volgt opgezet:
Daarnaast is de KNVB (en/of de regionale districten) verantwoordelijk voor de volgende competities, toernooien en finales:
Organisatie.
Het hoofdkantoor van de KNVB is in Zeist gehuisvest. De voorzitter is sinds december 2019 Just Spee. De secretaris-generaal is sinds januari 2018 Gijs de Jong.
Naast de genoemde professionele competities organiseert de KNVB (vanuit het kantoor van West I te Amsterdam) ook de hoofdklassen en landelijke competities vrouwenvoetbal en zaalvoetbal. Competities lager dan deze categorieën worden door de districten georganiseerd, evenals de districtsbeker.
De KNVB was verdeeld in zes districten. Deze hadden kantoor in:
Tot 1996 kende de KNVB regionale onderbonden. Het laagste competitieniveau was tot dat jaar georganiseerd op onderbond of afdelingsniveau.
Sinds 2015 zijn de districten opnieuw ingedeeld en zijn er nog maar drie kantoren over.
Ledenaantallen.
Hieronder de ontwikkeling van het leden- en verenigingenaantal:
Ereleden.
De volgende personen werden tot erelid benoemd van de KNVB:
Geschillen.
De KNVB heeft een "college van arbiters" dat bij een geschil een arbitragecommissie samenstelt.

