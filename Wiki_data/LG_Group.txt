
<doc id="190624" url="https://nl.wikipedia.org/wiki?curid=190624" title="LG Group">
LG Group

De LG Group is een Zuid-Koreaanse chaebol (conglomeraat) die actief is in elektronica, chemie, energievoorziening, handel en financiering.
Betekenis van de naam.
De naam "LG" is een afkorting voor "Lucky Goldstar", de naam van het bedrijf tot 1995. Voor de naamswijziging werden de producten in Zuid-Korea afgezet onder de merknaam "Lucky", terwijl specifiek buitenlandse producten werden verkocht onder de merknaam "Goldstar".
Thans heeft de afkorting 'LG' geen betekenis meer, hoewel de reclameslogan suggereert met "Life's Good", dat dit de verborgen betekenis van de letters is.
Geschiedenis.
De LG Group is opgericht in 1947. Het eerste bedrijf van wat later de corporatie ging vormen was Lucky Chemical Industrial Co. (nu: LG Chemical). Het bedrijf was het eerste bedrijf dat actief was in de chemische sector. In 1958 vond uitbreiding plaats naar elektronica (zowel huishoudelijk als professioneel), LG werd het eerste elektronicabedrijf van Zuid-Korea.
De GS Group werd in 2005 gesplitst van LG, en kwam in handen van de familie Heo. De LG Group bleef in handen van de familie Koo.
Joint ventures.
LG heeft joint ventures met:
"LG.PHILIPS Displays" produceerde de "oude" beeldbuis (CRT). Op 31 januari 2006 is het wereldwijd failliet gegaan. Sommige onderdelen zijn doorgestart onder dezelfde naam met geld van JP Morgan. Per 13 maart 2007 zijn de aandelen verkocht aan een andere groep investeerders. De naam is op 1 april 2007 gewijzigd in LG Display.
Logo.
LG heeft een easter egg in zijn logo zitten. Als men de L iets naar boven schuift, zal men Pac-Man te zien krijgen. De stip naast de L vormt zijn oog.
Groepen van LG.
Onder de holdingmaatschappij (LG Corporation) vallen onderstaande groepen:
LG in België en Nederland.
LG is in België en Nederland misschien wel het meest bekend door de productie van consumentenelektronica, zoals mobiele telefoons, televisies, radio's en geluidsapparatuur.

