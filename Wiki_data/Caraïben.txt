
<doc id="132545" url="https://nl.wikipedia.org/wiki?curid=132545" title="Caraïben">
Caraïben

De Caraïben, Caraïbische eilanden of het Caraïbisch gebied (ook wel "Cariben", "Caribische eilanden", "Caribisch gebied") bestaan uit de Caraïbische Zee, de oceaan rond de Bahama's en de vele eilanden die in deze wateren liggen. Het merendeel van de eilanden in het Caraïbisch gebied behoort tot de Antillen. Enkel de Bahama's (inclusief de Turks- en Caicoseilanden) behoren niet tot de Antillen.
Het gebied ligt ten zuidoosten van de Golf van Mexico en ten noorden van Zuid-Amerika. Het dankt zijn naam aan de Cariben, een indianenstam die er leefde ten tijde van de komst van de Europeanen. De Caraïben werden in de koloniale tijd aangeduid met West-Indië of de West, een naam die slaat op Christoffel Columbus' verkeerde opvatting dat hij Indië had bereikt. Het gebied maakt deel uit van Noord-Amerika; alleen de eilanden behorend bij Venezuela en Colombia en de drie Guyana's worden tot Zuid-Amerika gerekend.
De kust van de eilanden in het Caraïbisch gebied wordt aangeduid als de Caraïbische kust. De kust van de drie Guyana's werd in de koloniale tijd de 'Wilde Kust' genoemd, maar heet tegenwoordig de Atlantische Kust.
Veel landen in het Caraïbisch gebied zijn verenigd in de Caricom. Zo'n 70% van de bevolking van de eilanden spreekt Spaans, de overige belangrijke talen zijn Frans, Engels en Nederlands. Een deel van de omroeporganisaties is aangesloten bij de Caribbean Broadcasting Union. Bijna alle landen zijn lid of geassocieerd lid van de Economische Commissie voor Latijns-Amerika en de Caraïben van de Verenigde Naties. De Caraïbische lidstaten hebben een eigen subsidiair intergouvernementeel orgaan binnen deze commissie, de "Caribbean Development and Cooperation Committee (CDCC)".
Landen.
De volgende landen en gebieden worden in de regel tot het Caraïbisch gebied gerekend:
De drie Guyana's grenzen niet aan de Caraïbische Zee, maar worden historisch, cultureel, taalkundig en sociaal-economisch wel tot de Caraïbische regio gerekend:
Verder worden vaak gebiedsdelen van omringende landen die aan de Caraïbische Zee grenzen en eilanden van die landen die in de zee liggen, tot het Caraïbisch gebied gerekend:

