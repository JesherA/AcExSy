
<doc id="91162" url="https://nl.wikipedia.org/wiki?curid=91162" title="Association of Tennis Professionals">
Association of Tennis Professionals

De Association of Tennis Professionals (ATP) ontstond in 1972 met als doel de belangen van de mannelijke tennissers te beschermen. In 1990 werd de associatie de organisator van een wereldwijde "tennistour", beter bekend als de "ATP Tour". Sinds 2009 wordt de naam ATP World Tour gebruikt. Bij de vrouwen werd de Women's Tennis Association (WTA) een jaar na de oprichting van de ATP met hetzelfde doel opgericht.
Geschiedenis.
Tot het begin van het open tijdperk (ook wel "Open Tennis") was het voor professionele tennissers niet mogelijk om mee te doen aan grote toernooien (zoals Wimbledon en Roland Garros), maar onder andere door commerciÃ«le druk werd de sport geprofessionaliseerd.
De ATP werd in 1972 opgericht door enkele professionele spelers en werd destijds bestuurd door Jack Kramer en Cliff Drysdale, om de belangen te beschermen van de mannelijke professionele tennissers. Op 23 augustus 1973 werd de eerste ATP-ranglijst opgesteld voor het enkelspel, wat tot op de dag van vandaag nog steeds gebeurt. Drie jaar later begon de ranglijst voor het dubbelspel. Tussen 1974 en 1989 werd het mannelijke profcircuit georganiseerd door de "Men's Tennis Council", dat bestond uit afgevaardigden van het ITF, het ATP en de toernooidirecteuren.
Tot 1988 werd de "tour" gerund door de toernooidirecteuren. Dit leidde tot een opstand onder de spelers, waardoor de "tour" compleet werd omgegooid. De eerste stap werd gezet door de toernooidirecteur van de US Open, Hamilton Jordan. Tijdens zijn Grand Slam hield hij de beroemde "persconferentie op de parkeerplaats", hij sprak over de problemen en mogelijkheden die het mannentennis boden. Uiteindelijk leidde deze toespraak tot een plan om een door de ATP geleide "tour" te organiseren, dat idee werd al gauw gesteund door een grote meerderheid van de Top 100-spelers. De "ATP-tour era" was begonnen.
In 2009 werd de "tour" hervormd, onder andere de ATP Race werd geschrapt, in feite werd alleen de ATP Entry Ranking voortgezet onder de noemer ATP Rankings. Ook de "tour" kreeg een nieuwe naam: ATP World Tour. De ATP-toernooien werden hernieuwd gekwalificeerd als de ATP World Tour Masters 1000, ATP World Tour 500 en ATP World Tour 250. De Tennis Master Cup kreeg de naam ATP World Tour Finals en werd naar Londen verplaatst. In 2017 werd de naam verkort naar ATP Finals
ATP-toernooien.
De volgende lijst geeft een overzicht van de ATP-kalender, inclusief de grand slams.
Statistieken.
Gewonnen toernooien.
Hieronder volgt een lijst met spelers die de meeste toernooien in het enkelspel gewonnen hebben. In de lijst staan alleen de overwinningen op enkeltoernooien weergegeven. Zie voor de lijst met spelers die de meeste grandslamtoernooien gewonnen hebben hier.
"Spelers die nog actief zijn, zijn vet weergegeven."
"Voor het laatst bijgehouden op 27 februari 2022."

