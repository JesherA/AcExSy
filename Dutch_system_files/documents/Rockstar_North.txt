
<doc id="317635" url="https://nl.wikipedia.org/wiki?curid=317635" title="Rockstar North">
Rockstar North

Rockstar North is een Brits computerspelontwikkelaar gevestigd in Edinburgh, Schotland. Het bedrijf werd in 1984 opgericht als DMA Design met een studio in Dundee. In 1999 werd de huidige studio in Edinburgh geopend door een deel van de werknemers, het bedrijf overgenomen door Take-Two Interactive en de studio in Dundee werd gesloten. In 2002 werd DMA Design onderdeel van het Rockstar Games-label en hernoemd naar Rockstar North.

