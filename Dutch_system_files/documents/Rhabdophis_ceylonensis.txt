
<doc id="2978441" url="https://nl.wikipedia.org/wiki?curid=2978441" title="Rhabdophis ceylonensis">
Rhabdophis ceylonensis

Rhabdophis ceylonensis is een slang uit de familie toornslangachtigen (Colubridae) en de onderfamilie waterslangen (Natricinae).
Naam en indeling.
De wetenschappelijke naam van de soort werd voor het eerst voorgesteld door Albert Günther in 1858. Oorspronkelijk werd de wetenschappelijke naam "Tropidonotus chrysargus" var. "ceylonensis" gebruikt. "Rhabdophis ceylonensis" was lange tijd de enige soort uit het monotypische geslacht "Balanophis".
De slang behoorde eerder tot de geslachten "Tropidonotus" en "Amphiesma", waardoor de verouderde wetenschappelijke namen in de literatuur worden gebruikt. De soortaanduiding "ceylonensis" betekent vrij vertaald 'wonend in Ceylon' (Sri Lanka).
Verspreiding en habitat.
De soort komt voor in delen van Azië en leeft endemisch in Sri Lanka. De habitat bestaat uit vochtige tropische en subtropische bossen, zowel in bergstreken als in laaglanden. De soort is aangetroffen van zeeniveau tot op een hoogte van ongeveer 900 meter boven zeeniveau.
Beschermingsstatus.
Door de internationale natuurbeschermingsorganisatie IUCN is de beschermingsstatus 'gevoelig' toegewezen (Near Threatened of NT).

