
<doc id="253546" url="https://nl.wikipedia.org/wiki?curid=253546" title="Steenwijkerwold">
Steenwijkerwold

Steenwijkerwold (Nedersaksisch: "Steenwiekerwold") is een dorp in de Nederlandse provincie Overijssel, gelegen 3 kilometer ten noordwesten van Steenwijk. Het dorp behoort tot de gemeente Steenwijkerland en telt ongeveer inwoners. Het ligt in de 'Kop van Overijssel'.
Vroeger werd de benaming gebruikt om een bosrijke streek rond Steenwijk aan te duiden (gewestelijk: wold=woud). De verschillende gehuchten in deze streek zouden later onder de gemeente Steenwijkerwold vallen. Het huidige dorp Steenwijkerwold bestaat uit de vergroeide gehuchten Gelderingen en Kerkbuurt, en het iets verder gelegen Thij. De zelfstandige gemeente Steenwijkerwold werd op 1 januari 1973 samengevoegd met de toenmalige gemeente Steenwijk.
Het liefdesgesticht "De Voorzienigheid" had in Gelderingen een groot gebouwencomplex waarvan de pedagogische academie landelijke bekendheid verwierf door haar werkwijze (Jenaplan). Het complex brandde in de jaren 90 uit en heeft plaatsgemaakt voor een nieuwbouwwijk.
Steenwijkerwold heeft ook een voetbalclub: SV Steenwijkerwold.
Steenwijkerwold is per openbaar vervoer te bereiken met buslijn 76 (Marknesse - Oldemarkt - Steenwijk).

