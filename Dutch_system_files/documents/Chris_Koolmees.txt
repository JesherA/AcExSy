
<doc id="4837807" url="https://nl.wikipedia.org/wiki?curid=4837807" title="Chris Koolmees">
Chris Koolmees

Chris Koolmees (Reusel, 25 augustus 1961) is een Nederlands regisseur, scenograaf en vormgever.
Levensloop.
Jeugd en opleiding.
Na de middelbare school ging Koolmees naar de Academie voor Beeldende Vorming voor een opleiding textiele werkvormen en de AKI Art &amp; Design Enschede ArtEZ voor een opleiding Audiovisuele kunsten. Hij werkt tijdens zijn opleiding mee aan diverse projecten van Harry Boom en is actief als perfomance- en videokunstenaar.
Loopbaan.
Koolmees is begin jaren tachtig werkzaam als lichtontwerper, decorontwerper en regieassistent voor diverse theatergroepen in Nederland. Sinds 1989 werkt hij als vormgever voor diverse Nederlandse en Belgische producenten en omroepen. Zo ontwierp hij onder meer decors en leaders voor de programma's van Paul de Leeuw. In 1995 decoreerde hij de VARA-studio ter ere van het 70-jarig jubileum van de omroep. Ook maakt hij video-animaties. 
Daarnaast werkt hij als conceptontwikkelaar en vormgever aan tentoonstellingen, experiences en festivals. Met zijn eigen bedrijf "Fresco" in Amsterdam ontwikkelt hij een bijzondere interactieve installatie, De Spotter, waarin zowel beeld als geluid kunnen worden bestuurd met fysieke beweging. 
Vanaf 2010 produceert en regisseert hij diverse muziektheaterproducties. Hierbij worden ook interactieve technieken toegepast, en krijgt zowel de performer als het publiek controle over een audiovisueel decor. Samen met mezzo-sopraan en harpiste Ekaterina Levental produceert hij onder de naam Leks Compagnie muziek- en theaterprojecten, waarvan een aantal gericht op actuele maatschappelijke themaâ€™s.
Tv-programma's.
Hij ontwierp decors en maakte leaders voor de tv-programma's:

