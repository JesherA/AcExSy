
<doc id="916451" url="https://nl.wikipedia.org/wiki?curid=916451" title="Convention on the Conservation of Migratory Species of Wild Animals">
Convention on the Conservation of Migratory Species of Wild Animals

De Convention on the Conservation of Migratory Species of Wild Animals, ook bekend als de Convention on Migratory Species (CMS) of de Conventie van Bonn, is een internationaal verdrag met het doel migrerende diersoorten te beschermen. Het verdrag werd in 1979 in Bonn (Duitsland) getekend onder auspiciën van de Verenigde Naties.
Inmiddels hebben meer dan honderd staten zich bij het verdrag aangesloten, die zich daarmee tot doel stellen om de diersoorten te beschermen die in Bijlage I van de conventie worden genoemd. Ook verplichten ze zich de habitats van deze soorten te beschermen of herstellen en obstakels voor migratie weg te nemen. Bijlage II van het verdrag bevat een lijst van diersoorten voor welke internationale samenwerking op regionaal of wereldwijd niveau nodig is. 
Het verdrag dient als een raamwerk waarbinnen aparte deelverdragen kunnen worden gesloten. Tot nu toe zijn deelverdragen gesloten voor:
Daarnaast zijn een aantal minder formele deelverdragen getekend, de zogenaamd "Memoranda of Understanding". Deze hebben tot doel om de volgende soorten beschermen:
De Conventie van Bonn wordt beheerd door een secretariaat in Bonn onder auspiciën van het United Nations Environment Programme. Daarnaast is er een "Conference of the Parties", dat om de drie jaar bijeenkomt, en twee adviserende lichamen, het "Standing Committee" en de "Scientific Council".
Het jaar 2007 werd uitgeroepen tot het Jaar van de Dolfijn op voorstel van de Conventie van Bonn en andere organisaties.

