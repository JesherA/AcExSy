
<doc id="4576426" url="https://nl.wikipedia.org/wiki?curid=4576426" title="Jackblocksysteem">
Jackblocksysteem

Het jackblocksysteem is een bepaalde manier van bouwen.
Kenmerkend aan de bouwmethode is dat de bouw van een meerdere verdiepingen tellend bouwwerk geheel of grotendeels rond maaiveld plaatsvindt. Qua verdiepingen wordt daar gestart met de bouw van de bovenste verdieping. Nadat deze gereed is, wordt deze zodanig opgevijzeld dat eronder de bouw van de een na hoogste verdieping kan plaatsvinden. Verdieping na verdieping wordt zo gebouwd en opgevijzeld totdat het bouwwerk op hoogte is. 
De naam voor de bouwmethode verwijst naar de toepassing van vijzels (Engels: "jacks") en blokken ("blocks") beton. Rond 1962 is ze in Engeland ontwikkeld. Daar werd de bouwmethode in Coventry voor het eerst toegepast door Richard Costain bij de bouw van enkele torenflats. Wereldwijd is de methode op zeer kleine schaal gebruikt.
Een gebouw dat volgens deze bouwmethode is verrezen is Westraven in Nederland. Bij dit uiteindelijk 85 meter hoge en 23 verdiepingen tellende kantoorgebouw werd een bouwtempo bereikt van twee verdiepingen per drie weken. Hierbij geschiedde ook afbouw zoals het leggen van de vloerbedekking.
Een bouwwijze die overeenkomsten heeft met het jackblocksysteem is de lift-slabmethode.
Nederland.
In Nederland pasten de Hollandsche Beton Maatschappij en architectenbureau Lucas &amp; Niemeijer het jackblocksysteem toe bij een aantal overheidsgebouwen. Bouwwerken in Nederland die volgens deze methode werden gebouwd zijn:

